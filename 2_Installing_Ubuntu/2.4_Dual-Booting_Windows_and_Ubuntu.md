#Dual-Botting Windows and Ubuntu

###ဢူၼ်း Windows လႄႈ Ubuntu သႂ်ႇၶၢင်းၵၼ် တီႈၼႂ်း ၶွမ်ႇပိဝ်ႇတႃႇ လုၵ်ႈလဵဝ်


ၵၢၼ်လွင်ႈဢူၼ်း Windows လႄႈ Ubuntu သႂ်ႇၶၢင်းၵၼ် တီႈၼႂ်းၶွမ်ႇပိဝ်ႇတႃႇ လုၵ်ႈလဵဝ်ၼႆႉ မၼ်းၸၢင်ႈထူပ်းတၢင်းယၢပ်ႇၽိုတ်ႇယူႇ ၵမ်ႈၽွင်ႈ။ ယွၼ်ႉပိူဝ်ႈဝႃႈ Bootloader ၶွင်ဝိၼ်းတူဝ်း Windows ၼႆႉ မၼ်းၵူၺ်းၵမ်ႉထႅမ်ပၼ် Windows ဢၼ်လဵဝ်ၵူၺ်းလႄႈ သင်ဝႃႈ တေၶႂ်ႈဢူၼ်းသႂ်ႇၶၢင်းၵၼ်ၼႆ တေလႆႈ ဢူၼ်းသႂ်ႇ ပၼ်  Windows ဢွၼ်တၢင်းယဝ်ႉ။ ပေႃးဝႃႈ ဢူၼ်းသႂ်ႇ WIndows ၼႆ ၼႂ်းၼႃႈၵၢၼ်ၼၼ်ႉ မၼ်းတေၸႂ်ႉ ဢွင်ႈတီႈသိမ်း ၶိူင်ႈ Hard drive တင်းမူတ်းလႄႈ တွၼ်ႈတႃႇ​ဢွင်ႈတီႈသိမ်း ဢၼ်တေဢဝ် ဢူးပုၼ်းတု ဢူၼ်းသႂ်ႇၼၼ်ႉ တေလႆႈၸႅၵ်ႇၽႄဢဝ်တီႈ Hard drive ဢၼ် Windows ၸႂ်ႉဝႆႉၼၼ်ႉယဝ်ႉ။ (မိူဝ်ႈပႆႇ ၸႅၵ်ႇၽႄဢဝ်ၸိူင်ႉၼၼ်ၼၼ်ႉ ဢွၼ်တၢင်းသုတ်း ၽဵဝ်ႈလၢင်ႉပႅတ်ႈ ၾၢႆႇၸိူဝ်းဢၼ်ဢမ်ႇလူဝ်ႇၸႂ်ႉသေ ယဝ်ႉၵေႃႈ ၶိုၼ်းမႄးႁဵတ်းပၼ်ၵၢၼ် ၶပ်ႉၾၢႆႇ ပၼ်ဢွၼ်တၢင်းလႄႈ။

ပေႃးဝႃႈႁုပ်ႈႁႅတ်ႉဢဝ် Hard drive partition ၶွင် Windows ယဝ်ႉၼႆ တွၼ်ႈတႃႇသႂ်ႇ Ubuntu လႄႈသင် ဢမ်ႇၼၼ် တွၼ်ႈတႃႇ ၶိုၼ်းမႄးႁဵတ်း လွင်ႈလႅၵ်ႈလၢႆႈ ၶွင်ႉတီႈသိမ်း Partition ၼၼ်ႉလႄႈသင်ၼႆ ၸဝ်ႈၵဝ်ႇ တေလႆႈႁဵတ်းပၼ် reboot ၶွမ်ႇပိဝ်ႇတႃႇယဝ်ႉ။ ပေႃးႁဵတ်းပၼ်ၸိူင်ႉၼႆ Windows ၸင်ႇၵႆႈႁူႉၸၵ်း Hard drive ဢၼ်ႁဝ်းႁဵတ်းဝႆႉ ဢၼ်မႂ်ႇ​ယဝ်ႉ ( ၵႃႈတီႈ WIndows XP ၼႆႉ ၸႂ်ႉဝႆႉ chkdsk သေ ၸိူဝ်းၵႃႈတီႈ Windows ဢၼ်ဢွၵ်ႇမႃး ဝၢႆးလင်ၼႆႉတႄႉ ၶဝ်ၸႂ်ႉ Utilites ဢၼ်ပဵၼ်ၶိူင်ႈ ထတ်းသၢင်ႈၵူတ်ႇတူၺ်ႈ Hard drive ၼႆယဝ်ႉ)။ ယဝ်ႉၵေႃႈ ၶိုၼ်းတႅမ်ႈပၼ်ၾၢႆႇ bootup ​သေၵွၼ်ႇ။ (ပေႃးဝႃႈ ဢမ်ႇႁဵတ်း reboot ၸိူင်ႉၼၼ်ၼႆ ဢၼ်ပဵၼ် ၾၢႆႇ bootup ၶွင် Hard drive partition ဢၼ် Windows ၸႂ်ႉဝႆႉၼၼ်ႉ ႁဝ်းၶႃႈ တေလႆႈၸႂ်ႉ Windows Recovery Console သေၵေႃႈ တေလႆႈမႄးလႅၵ်ႈလၢႆႈပၼ် ႁင်းႁဝ်းၶႃႈဢေႃႈ။

ဢၼ်ပဵၼ် လွၵ်းလၢႆးဢူၼ်းသႂ်ႇ Windows ပိူင်မႂ်ႇၼႆႉ မၼ်းၸႂ်ႉ Hard drive primary partition သွင်ဢၼ်ဢေႃႈ။ (တွၼ်ႈတႃႇ ဢူၼ်းသႂ်ႇ ပိူင်သၢင်ႈ Windows ၼၼ်ႉ တေၸႂ်ႉ Partition ဢၼ်လဵၵ်ႉဢွၼ်ႇဢၼ်ၼိုင်ႈသေ တွၼ်ႈတႃႇ ပိူင်သၢင်ႈ Windows တင်းမူတ်းမူတ်းၼၼ်ႉ မၼ်းတေၸႂ်ႉ Partition ဢၼ်ယႂ်ႇဢၼ် ၼိုင်ႈယဝ်ႉ)။ ပေႃးတေဢူၼ်းသႂ်ႇ Ubuntu Linux ၼႆ မၼ်းၵေႃႈ တေႃႈလူဝ်ႇ Hard drive partition သွင်ဢၼ်ၼင်ႇၵဝ်ႇ။ (တႃႇ linus-swap partition လႄႈ partition တွၼ်ႈတႃႇ ပိူင်သၢင်ႈ တင်းမူတ်း ဢၼ်ၼိုင်ႈ)။ ပေႃးၸႅၵ်ႇၽႄ Hard drive partition တွၼ်ႈတႃႇ Linux ၼႆ တေလႆႈၸႂ်ႉပၼ် primary partition ဢမ်ႇၼၼ် Logical partition ဢၼ်လုၵ်ႉတီႈ primary partition သေ ​ၸႅၵ်ႇၽႄဢွၵ်ႇဝႆႉၼၼ်ႉ ၼႆယဝ်ႉ။ ၸိူဝ်းပဵၼ် ၽူႈၶၢႆၶွမ်ႇပိဝ်ႇတႃႇၶဝ်ၼႆႉ ၶဝ်ၵႆႉၸႂ်ႉဝႆႉ primary partition တင်းသီႇဢၼ်လႄႈ မၼ်းတေၵႆႉၼႄဝႆႉဝႃႈ ဢွင်ႈတီႈပဝ်ႇ တွၼ်ႈတႃႇသႂ်ႇ ဢူးပုၼ်းတု ဢမ်ႇမီးယဝ်ႉ ၼႆၶႃႈဢေႃႈ။ သင်ၸိူဝ်ႉဝႃႈ တီႈ Hard drive ၼၼ်ႉ မီးဝႆႉ Primary partition ၼိုင်ႈဢၼ်ယူႇၼႆ ၶိုၼ်းႁဵတ်း logical partition ၵႃႈတီႈၼိူဝ် primary partition ၼၼ်ႉသေၵေႃႈ ဢူၼ်းသႂ်ႇ ဢူးပုၼ်းတု လႆႈယူႇၶႃႈ။ (တွၼ်ႈတႃႇ ဢူးပုၼ်းတုတႄႉ ပဵၼ် Primary partition ၵေႃႈလီ logical partition ၵေႃႈလီ မၼ်းၸႂ်ႉလႆႈယူႇၶႃႈ။)


သင်ၸိူဝ်ႉဝႃႈ တီႈၼိူဝ် Hard drive ၼၼ်ႉ မၼ်းၵူၺ်းမီးဝႆႉ primary partition  သွင်ဢၼ်သေ (ၼႂ်းၵႃႈသွင်ဢၼ်ၼၼ်ႉၵေႃႈ ပေႃးဝႃႈ မီးဢွင်ႈတီႈပဝ်ႇမၼ်းယူႇ တင်းၼမ်ၼႆ) ဢဝ် Ubuntu ႁဵတ်းပဵၼ် Operating System မၢႆသွင်သေၵေႃႈ ဢူၼ်းသႂ်ႇၵႂႃႇၼႆ တေဢမ်ႇမီး လွင်ႈယၢပ်ႇၽိုတ်ႇသင်ၼင်ႇၵဝ်ႇၶႃႈ။ ၵူၺ်းပၼ်သုၼ်ႇ Ubuntu တႃႇ `largest available free space` ၼႆၵေႃႈ မၼ်းတေႁဵတ်းၵႂႃႇ ႁင်းမၼ်းလႆ။ သင်ၸိူဝ်ႉဝႃႈ Partition တၢင်ႇဢၼ်ၼၼ်ႉ မၼ်းမီးဝႆႉ ဢွင်ႈတီႈ ပဝ်ႇတင်းၼမ်ၼႆ Ubuntu LiveCD ၼႆႉ မၼ်းတေဢဝ် Ubuntu  သေ ဢူၼ်းသႂ်ႇပၼ်ၵႂႃႇၸွမ်းၼင်ႇဝႃႈ `largest available free space` ၼၼ်ႉယူႇၶႃႈ။

ဢၼ်ပဵၼ် Partition ပိူင်သၢင်ႈ Windows ၼႆႉ တီႈဢေႇသုတ်းမၼ်း တေလႆႈမီး 20 GB ( ပေႃးပဵၼ် Vista လႄႈ Windows 7 ၼႆ 30 GB) သေ၊ ပေႃးဝႃႈ Ubuntu တႄႉ Partition မၼ်းတီႈဢေႇသုတ်း တေလႆႈမီး 10 GB (ပေႃးဝႆႉပၼ်လႆႈ 20GB တႄႉ ယိုင်ႈၶႅၼ်းၶႅမ်ႉယဝ်ႉ။) ဢေႃႈ။ သင်ၸိူဝ်ႉဝႃႈ Hard drive ၸဝ်ႈၵဝ်ႇၼႆႉ မီးဢွင်ႈတီႈပဝ်ႇယူႇတင်းၼမ်ၼႆ ၸဝ်ႈၵဝ်ႇၶႂ်ႈပၼ် ဢွင်ႈတီႈပဝ်ႇ Operating System ဢၼ်လႂ်ၵေႃႈ ၸၢင်ႈဝႆႉပၼ်လိူဝ်တႃႇၼၼ်ႉလႆႈယူႇ။

ပေႃးၶိုၼ်းဝၢႆႇၽၢႆႇၼႆၵေႃႈ တီႈၼႂ်းၶွမ်ႇပိဝ်ႇတႃႇၸဝ်ႈၵဝ်ႇၼၼ်ႉ သႂ်ႇ Ubuntu ဢွၼ်တၢင်းသေ ၸင်ႇၶိုၼ်းၸႂ်ႉ GParted သေၵေႃႈ ​ႁဵတ်း primary NTFS partition ဢၼ်ၼိုင်ႈသေၵေႃႈ ဢူၼ်းသႂ်ႇလႆႈ ပိူင်သၢင်ႈ Windows ယူႇ။ (GParted ၼႆႉ တေလႆႈလုၵ်ႉတီႈ LiveCD/USB သေၵေႃႈ ၸႂ်ႉ။) ပေႃးဝႃႈ ႁဵတ်း primary NTCFS partition ယဝ်ႉယဝ်ႈၼႆ လုၵ်ႉတီႈ WIndows CD/DVD သေၵေႃႈ ႁဵတ်း Boot သေ တေလႆႈလိူၵ်ႈပၼ် NTFS partition တွၼ်ႈတႃႇတေ ဢူၼ်းသႂ်ႇ Windows ၼႆယဝ်ႉ။ ပေႃးဝႃႈ ၵၢၼ်ဢူၼ်းသႂ်ႇ ယဝ်ႉတူဝ်ႈၵႂႃႇလီငၢမ်းၼႆၸိုင် တွၼ်ႈတႃႇႁႂ်ႈၶွမ်း ႁဵတ်းၵၢၼ်လႆႈ လီလီၼၼ်ႉ တေလႆႈၶိုၼ်းႁဵတ်းပၼ် reboot ဢေႃႈ။ ပေႃးဝႃႈ ႁဵတ်းၼႃးၵၢၼ်ၸိူဝ်းၼၼ်ႉ ယဝ်ႉတူဝ်ႈၵႂႃႇမူတ်းယဝ်ႉၼႆ ၶိုၼ်းလုၵ်ႉတီႈ Ubuntu LiveCD/DVD သေၵေႃႈ ၶိုၼ်းမႄးသႂ်ႇပၼ်  MBR တီႈ GRUB ၼၼ်ႉလႄႈ။ (ယွၼ်ႉပိူဝ်ႈသင်ၼႆ Windows ၼႆႉ မၼ်းၵႂႃႇမႄး MBR ၼၼ်ႉ ႁႂ်ႈ bootloader မၼ်းၼၼ်ႉ ပဵၼ်ၵႂႃႇ master bootloader ပႅတ်ႈ​ၼႆဢေႃႈ) ပေႃးသႂ်ႇ GRUB ယဝ်ႉယဝ်ႈၼႆၵေႃး ၸဝ်ႈၵဝ်ႇလႆႈၸႂ် OS ဢၼ်လႂ်ၵေႃႈ ႁဵတ်း boot သေ ၸႂ်ႉၵႂႃႇလႆႈယဝ်ႉ။

##လွၵ်းလၢႆးတၢင်ႇလၢႆး တႃႇဢဝ် Windows လႄႈ Ubuntu ဢူၼ်းသႂ်ႇဝႆႉၶၢင်ႈၵၼ်

[Wubi](http://www.ubuntu.com/getubuntu/download-wubi) (Windows-based Ubuntu Installer) ၼႆႉ မၼ်းပဵၼ် dual-boot installer ဢၼ်တေဢဝ် Ubuntu ၵႂႃႇသႂ်ႇတီႈၼႂ်း Hard drive ဢၼ်ပွမ်ၵႃႈတီႈၼိူဝ် ပိူင်သၢင်ႈ Windows သေၵေႃႈ ၸႂ်ႉၼႆ​ၶႃးယဝ်ႉ။ ၵူၺ်းၵႃႈဝႃႈ ၼမ်ႉၸႂ်ႉ Ubuntu တႄႉ မၼ်းတေၸၢင်ႈ ယွမ်းလူင်းၵႂႃႇဢေႃႈ။ ဢၼ်ၸႂ်ႉလွၵ်းလၢႆးၼႆႉသေၵေႃႈ ၸႂ်ႉတိုဝ်းဢူးပုၼ်းတု ၵႃႈတီႈၼိူဝ် Windows ၼႆႉ မၼ်းပဵၼ်တွၼ်ႈတႃႇၸႂ်ႉ ၸူဝ်ႈၵႅပ်ႉဢွၼ်ႇၸိူင်ႉၼၼ် ၵူၺ်းဢေႃႈ။ ပေႃးဝႃႈ တေဢၢၼ်းၸႂ်ႉတႃႇ ၶၢဝ်းယၢဝ်းၼႆတႄႉ ႁဵတ်း Partition ႁင်းမၼ်း၊ ဢူၼ်းသႂ်ႇၼိူဝ် filesystem ႁင်းမၼ်းၼႆႉ ပဵၼ်ဢၼ်လီသေပိူၼ်ႈၶႃႈယဝ်ႉ။

[Easy BCD](http://neosmart.net/dl.php?id=1) ၼႆႉ မၼ်းပဵၼ် Program ဢၼ်လႆႈလၢႆ ဢၼ်ၸၢင်ႈၸႂ်ႉတိုဝ်းၵႃႈတီႈၼိူဝ် ပိူင်သၢင်ႈ Windows ဢေႃႈ။ ႁဵတ်း လွင်ႈလႅၵ်ႈလၢႆႈ Bootloader ၶွင် Windows 7/Vista သေၵေႃႈ ၸၢင်ႈဢဝ် Windows 7/ Vista လႄႈတင်း Ubuntu (ၸၢင်ႈဢဝ်ၸႂ်ႉၵိုၵ်းပႃးလႆႈတင်း Operating System တၢင်ႇၸိူဝ်းသေဢေႃႈ။) ႁႂ်ႈၸၢင်ႈၸႂ်ႉလႆႈ တီႈၼိူဝ်ၶွမ်ႇပိဝ်ႇတႃႇ လုၵ်ႈလဵဝ်ၼႆ​ၶႃႈဢေႃႈ။
